---
description: >-
  In dit hoofdstuk leest u wie de opdracht gever is, wat de aanleiding is om te
  kiezen voor dit project, wat het probleem is en waarom ik heb gekozen voor
  mijn design challenge.
---

# Introductie

## Opdrachtgever

Touchwonders is een bedrijf die mobiele oplossingen biedt aan hun klanten. Hun klanten bestaan onder andere uit ING, Koopman en PON. Ze zijn gespecialiseerd in iOS applicaties maar kunnen ook ontwikkelen voor Android. 

## Aanleiding

Een paar jaar geleden bedacht Touchwonders het concept Elevate voor kantoormedewerkers om vaker de trap te nemen. Ze willen mensen op kantoor meer in beweging krijgen. De applicatie kreeg best veel aandacht in de media en heeft ook een award gekregen van de Diabetes Fonds. Helaas, hebben ze de applicatie niet verder ontwikkeld. Dit had een succesvolle app kunnen zijn op kantoor, omdat er heel veel interesse was vanuit grote bedrijven en ook vanuit Gemeentes in Nederland. In 2018 besloot Touchwonders dat ze het project toch weer willen oppakken, omdat er nog steeds interesse is in Elevate door verschillende bedrijven. 

Tijdens mijn lange stage heb ik onderzoek gedaan naar het zitgedrag van Nederlanders. Het blijkt dat wij gemiddeld 9 uur per dag zitten en het is ook gebleken dat het heel erg slecht is om zo lang te zitten. Ik besefte door mijn onderzoek dat ik in de toekomst ook een kantoorbaan zal hebben waarbij ik veel achter mijn bureau zal zitten. 

## Het probleem

Het probleem is heel simpel. Nederlanders zitten te veel en dat is een probleem voor de gezondheid, maar ook voor de werkgevers. Uit recent onderzoek [\(van Dommelen, Coffeng, Van der Ploeg, Van der Beek, Boot & Hendriksen, 2016\)](https://s-sontoidjojo.gitbook.io/productbiografie/designbrief/literatuur-onderzoek/gezondheid-onderzoek/gezondheid) kan geconcludeerd worden dat te veel zitten ernstig gevolgen heeft voor het menselijk lichaam. De gevolgen van te veel zitten en weinig bewegen kunnen leiden tot vroegtijdig overlijden, daarnaast wordt het ook geassocieerd met bepaalde kankersoorten, type 2 diabetes, obesitas en hartziekten. 

Een aantal jaar geleden heeft Touchwonders een concept bedacht om dit probleem te verhelpen, maar het is nooit afgemaakt. Het doel van het huidige concept ligt vooral op het stimuleren van traplopen. Er is geen uitdaging in de applicatie en het heeft voor de doelgroep ook geen meerwaarde. Het enige wat de applicatie kan doen is trappen meten en koppelen aan mijlpalen zoals de toren van Pisa. 

[Het Rijksinstituut voor Volksgezondheid en Milieu \(z.d.-b\)](https://s-sontoidjojo.gitbook.io/productbiografie/designbrief/literatuur-onderzoek/technologie-onderzoek/trend-in-de-toekomst) voorspeld de volgende ontwikkelingen voor sedentair gedrag. Nederlanders zullen langer productief moeten zijn vanwege de stijgende pensioenleeftijd. Ouderen zullen minder vrije tijd hebben en veel langer zittend bureauwerk doen. Dit betekent dat we over 20 jaar evenveel zullen zitten als vandaag de dag. Er is een toenemende aandacht voor gezondheid in het algemeen. Mensen worden zich meer bewust van het belang van lichamelijke activiteit. Door nieuwe technologische ontwikkelingen wordt er voor gezorgd dat we steeds minder hoeven te bewegen en dat we veel werk zittend kunnen verrichten. Als tegenreactie wilt het Rijksinstituut technologie inzetten om mensen aan te moedigen om meer te gaan bewegen. Technologie vormt zowel een kans als een bedreiging voor sedentair gedrag. 



## De Design Challenge 

> **Hoe kan een digitale oplossing voor kantoormedewerkers, die meer dan 8 uur per dag zitten, helpen om op een interactieve en laagdrempelige manier te bewegen tijdens kantooruren door middel van gamification?**

Ik heb mijn Design Challenge bewust open gehouden en ik heb het niet specifiek gemaakt, omdat ik mezelf de vrijheid wil geven om in de beginfase allerlei onderwerpen te onderzoeken die een oplossing kunnen zijn voor sedentair gedrag. Ik heb deze keuze gemaakt omdat ik als UX designer gebruikersonderzoek heel belangrijk vindt. Ik heb het hierbij niet over usability testing of concept testing, maar over het observeren en begrijpen van de doelgroep door interviews te doen en ze te observeren tijdens een normale werkdag. Het belangrijkste vind ik om erachter te komen wat mensen op kantoor echt meemaken. Ik wil begrijpen waarom ze vaak zitten en waarom ze zo weinig van hun bureau weg gaan om even hun benen te strekken. Voor een uitgebreide toelichting waarom ik mijn design challenge heb gekozen verwijs ik u naar mijn productbiografie bij het hoofdstuk ['Designbrief voorbereiding'](https://s-sontoidjojo.gitbook.io/productbiografie/designbrief/designbrief-voorbereiding). U kunt de design brief lezen in het hoofdstuk ['Designbrief PDF'](https://s-sontoidjojo.gitbook.io/productbiografie/designbrief/designbrief-pdf).



