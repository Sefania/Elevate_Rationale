# A day in the life

De gebruiker die ik volgde voor een hele werkdag was een 40-jarige vrouw, die werkt bij de Vrije Universiteit op de afdeling Economie als medewerker studentenzaken. Ik heb haar gevolgd vanaf het moment dat ze onderweg was naar haar werk met de trein tot ze weer onderweg was naar huis. Ik heb haar niet geobserveerd toen ze thuis was maar ik heb haar wel een paar vragen gesteld over de dingen die ze doet als ze eindelijk thuis is van werk. 

Ik heb ervoor gekozen om een day in the life te doen omdat ik wilde weten hoe het leven eruit zag van een gebruiker die niet heel erg actief is in het dagelijkse leven. De gebruiker is een roker en heeft overgewicht. De gebruiker die ik volgde nam voor bijna alles wat ze deed de lift. Haar afdeling is op de 8ste verdieping en de liften in de VU slaan steeds een even of een oneven verdieping over, afhankelijk van de vleugel waar de lift staat.

Ik volgde de gebruiker in een drukke week, want in de volgende week zou het tentamen week plaatsvinden en zij moest een heleboel tentamens van verschillende vakken voorbereiden. Ik merkte dat de werkdruk ontzettend hoog was en dat docenten heel veel van haar eisten. Daarnaast waren er een aantal docenten die veel te laat waren met het opleveren van de tentamens, wat mijn gebruiker meer stress leverde. 

Haar pauze nam ze later dan de rest van haar collega's, omdat ze eerst iets wilde afronden. Toen ze eindelijk pauze nam ging ze even naar de cafeteria om eten te halen en vervolgens ging ze met haar eten achter haar bureau zitten om door te werken. Haar collega die tegenover haar zit was constant in beweging, maar zij had andere taken die van haar vereisten om steeds te bewegen en documenten in verschillende kasten te sorteren. U kunt meer lezen over mijn onderzoek in mijn **Productbiografie op pagina \[..\].**

