---
description: >-
  In dit hoofdstuk leest u wie de opdrachtgever is, wat de aanleiding is om te
  kiezen voor dit project, wat het probleem is en waarom ik heb gekozen voor
  mijn design challenge.
---

# Inleiding

## Aanleiding project

â€ŒTijdens mijn stage heb ik onderzoek gedaan naar het zitgedrag van Nederlanders. Wij zitten te veel en dat is een probleem voor onze gezondheid. Dit is ook een probleem voor de werkgevers. Uit recent onderzoek[ \(van Dommelen, Coffeng, Van der Ploeg, Van der Beek, Boot & Hendriksen, 2016\)](https://s-sontoidjojo.gitbook.io/productbiografie/understand-and-empathize/literatuur-onderzoek/gezondheid-onderzoek/gezondheid) kan geconcludeerd worden dat te veel zitten ernstig gevolgen heeft voor het menselijk lichaam. De gevolgen van te veel zitten en weinig bewegen kunnen leiden tot vroegtijdig overlijden. Het ook geassocieerd met bepaalde kankersoorten, type 2 diabetes, obesitas en hartziekten.

[Het Rijksinstituut voor Volksgezondheid en Milieu \(z.d.-b\)](https://s-sontoidjojo.gitbook.io/productbiografie/understand-and-empathize/literatuur-onderzoek/technologie-onderzoek/trend-in-de-toekomst) voorspeld de volgende ontwikkelingen voor sedentair gedrag. Nederlanders zullen langer productief moeten zijn vanwege de stijgende pensioenleeftijd. Ouderen zullen minder vrije tijd hebben en veel langer zittend bureauwerk doen. Dit betekent dat we over 20 jaar evenveel zullen zitten als vandaag de dag. Er is een toenemende aandacht voor gezondheid in het algemeen. Mensen worden zich meer bewust van het belang van lichamelijke activiteit. Door nieuwe technologische ontwikkelingen wordt er voor gezorgd dat we steeds minder hoeven te bewegen en dat we veel werk zittend kunnen verrichten. Als tegenreactie wilt het Rijksinstituut technologie inzetten om mensen aan te moedigen om meer te gaan bewegen. Technologie vormt zowel een kans als een bedreiging voor sedentair gedrag. 

Ik besefte door mijn onderzoek dat ik in de toekomst ook een kantoorbaan zal hebben waarbij ik veel achter mijn bureau zal zitten. Ik schrok ervan toen ik erachter kwam dat wij Nederlanders te veel zitten en wat de gevolgen hiervan zijn. Dit is mijn motivatie geweest om onderzoek te doen naar dit probleem en een oplossing ervoor te bedenken. Ik zal dit onderzoek doen bij mobiele bureau Touchwonders.

## De Design Challenge

Hoe kan een digitale oplossing voor kantoormedewerkers, die meer dan 8 uur per dag zitten, helpen om op een interactieve en laagdrempelige manier te bewegen tijdens kantooruren door middel van gamification?

Als UX designer vind ik gebruikersonderzoek heel belangrijk. Ik heb het hierbij niet over usability testing of concept testing, maar over het observeren/begrijpen van de doelgroep door interviews te doen en ze te observeren tijdens een normale werkdag. Het belangrijkste vind ik om erachter te komen wat mensen op kantoor echt meemaken. Ik wil begrijpen waarom ze vaak zitten en waarom ze zo weinig van hun bureau weg gaan om even hun benen te strekken. Voor een uitgebreide toelichting waarom ik mijn design challenge heb gekozen verwijs ik u naar de product biografie bij het hoofdstuk[ 'Designbrief voorbereiding'](https://s-sontoidjojo.gitbook.io/productbiografie/understand-and-empathize/designbrief-voorbereiding). U kunt de design brief lezen in het hoofdstuk[ 'Designbrief PDF'](https://s-sontoidjojo.gitbook.io/productbiografie/understand-and-empathize/designbrief-pdf).

  


