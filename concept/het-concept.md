---
description: Hier leest u wat het concept van Elevate is geworden.
---

# Het concept

## Ideation

Om tot verschillende concepten te komen zijn er twee ideation sessies georganiseerd. Één sessie was met medestudenten en de tweede sessie was met het team van Touchwonders. De sessie met de medestudenten, is de SCAMPER methode gebruikt om ideeën te genereren. Voor de resultaten van deze sessie verwijs ik u graag naar de productbiografie bij het hoofdstuk[ 'ideation'](https://s-sontoidjojo.gitbook.io/productbiografie/fase-2/ideation). 

De 3 concepten zijn gepresenteerd tijdens de feedback presentatie. De poster en de feedback op de presentatie kunt u vinden in de productbiografie bij het hoofdstuk ['feedback frenzy'](https://s-sontoidjojo.gitbook.io/productbiografie/fase-2/feedback-frenzy). 

Via een survey is er aan de doelgroep gevraagd welke concept hun voorkeur heeft. Uit de survey is gebleken dat de doelgroep een sterk voorkeur heeft voor het concept sparen. Deze resultaten zijn meegenomen in de keuze voor het concept van Elevate.    

### Concept 1

Het doel van concept 1 is het sparen van digitale punten die de gebruiker later kan uitbesteden aan een beloning. Ik heb de beloning niet bepaald, omdat het afhankelijk is van de klant. De gebruiker kan bij een x aantal trappen een x aantal punten krijgen, maar de gebruiker kan ook een x aantal punten krijgen als de gebruiker in de top 3 staat.

Door middel van mijn gesprekken met de doelgroep heb ik ervoor gekozen dat het beter is voor de doelgroep om elke week of elke maand opnieuw te kunnen beginnen. Ik heb deze keuze gemaakt, zodat gebruikers die onderaan staan niet gedemotiveerd raken om de trap te nemen. Door elke week of elke maand de score weer op 0 te zetten, krijgt iedereen een eerlijke kans om bovenaan in de rank te staan. 

### Concept 2

In dit concept wilde ik competitie centraal hebben door gamification elementen toe te voegen via augmented reality. De gebruiker kan door middel van AR opzoek gaan naar power-ups die hun zullen helpen om hun collega's te verslaan met trappen lopen. Dit kan onder andere zijn badges die de score van een collega tijdelijk bevriezen of een badge die de gebruiker zal helpen door elk gelopen trap te vermenigvuldigen met 2.

Bij dit concept wordt de nadruk niet gelegd op weg gaan van je bureau en bewegen, maar op plezier hebben met je collega's. Uiteraard zal de gebruiker nog steeds weg moeten gaan van hun bureau, omdat ze via AR badges moeten vinden.    

### Concept 3

Dit concept draait het om consistent trappen lopen zodat je een plant kan groeien of een gebouw kan bouwen. Bij een x aantal trappen zijn er materialen beschikbaar om je gebouw uit te breiden of plant gerelateerde producten. 

Dit concept is voor gebruikers die graag dingen sparen om een spel uit te breiden. Gebruikers die van avontuur spellen houden zoals Farmville. 

## De applicatie

Elevate wordt een mobiele applicatie die gebruikers zal motiveren om minder te zitten en meer te bewegen. De gebruiker zal op een positieve manier gestimuleerd worden. Uit het onderzoek van Sharot, die u kunt lezen bij het hoofdstuk ['gedrag onderzoek'](https://s-sontoidjojo.gitbook.io/productbiografie/designbrief/gedrag-onderzoek) van de productbiografie ****is gebleken dat het meest effectieve manier om gedrag te veranderen is om elke kleine stap te belonen met bijvoorbeeld complimenten. Tijdens de field trial is gebleken dat collega's erg competitief kunnen zijn met elkaar en ze vinden het gamification aspect heel erg leuk. 

Aan de hand van de inzichten is er een programma van eisen opgesteld voor het product. Dit kunt u vinden in de productbiografie bij het hoofdstuk ['programma van eisen'.](https://s-sontoidjojo.gitbook.io/productbiografie/designbrief/tools/programma-van-eisen) 

De gebruiker kan in de app zien hoeveel trappen ze hebben gelopen, daarnaast kunnen ze ook zichzelf uitdagen door een persoonlijke challenge te beginnen. Als ze de challenge binnen een bepaalde periode is behaald dan krijgt de gebruiker een digitale beloning in de vorm van punten. Deze punten kan de gebruiker sparen om vervolgens een beloning mee te kopen. Er kan nu niet besloten worden wat voor beloningen worden aangeboden, omdat dit in overleg moet gebeuren met de klanten van Elevate.

### Data activiteiten

Door middel van de Health app van Apple wordt er data opgehaald van de gebruiker. Deze data kan alleen worden opgehaald als de gebruiker hier toestemming voor geeft. De data die wordt opgehaald zijn het aantal gelopen trappen op locatie. Elevate meet namelijk alleen de trappen die worden gelopen op kantoor. Alle trappen die de gebruiker loopt buiten de locatie van hun kantoor wordt niet meegenomen in de dataset. 

#### Hoe worden de trappen gemeten?

De trappen worden gemeten door de barometer die in elke iPhone zit vanaf iPhone 6 met uitzondering van de iPhone 5s die helaas geen barometer heeft. De barometer sensor kan de hoogte meten en kan hiermee bepalen of een gebruiker een trap omhoog is gegaan. 

#### Leaderboard

Uit de interviews hebben de gebruikers aangegeven dat ze willen zien of ze progressie maken met traplopen. Ze kunnen zichzelf hiermee uitdagen om meer trappen te lopen dan gister. Deze data wordt weergeven in een grafiek voor de gebruiker. Daarnaast kan de gebruiker in de leaderboard zien op welke rank ze staan vergeleken met andere collega's.

### Challenges

Gebruikers hebben aangegeven dat ze het concept van Elevate leuk vinden, maar ze missen nog meer uitdaging. Om dit op te lossen is er bedacht dat de gebruikers collega's kunnen uitdagen om trappen te lopen. Dit is bedacht omdat er tijdens de interviews is aangegeven door de gebruikers dat ze erg competitief zijn met gebruikers. Dit is daarna nog een keer bevestigt door middel van een survey. De resultaten van de survey kunt u lezen in de productbiografie bij het hoofdstuk ['survey'](https://s-sontoidjojo.gitbook.io/productbiografie/fase-2/survey). 

De gebruiker kan kiezen om een nieuwe challenge aan te maken in de app. Ze kunnen in de app kiezen welke collega ze willen uitdagen. Vervolgens moet de gebruiker bepalen hoeveel trappen ze gaan lopen. De app zal het aantal ingestelde trappen proberen te koppelen met 1 van de mijlpalen hiermee komt de mijlpaal pattern terug. Wanneer de gebruiker alles heeft ingesteld wordt er een uitnodiging verzonden naar de collega. De collega kan de challenge accepteren of weigeren. 

### Beloning

Elke stap richting het gewenste gedrag moet beloond worden om de doelgroep te motiveren om door te blijven gaan. De gebruikers worden beloond door middel van de punten die ze kunnen sparen. De gebruikers worden altijd beloond ook al staan ze helemaal onder in de leaderboard. Er is gekozen om dit te doen, omdat het belangrijk is dat de gebruikers niet gedemotiveerd raken. Elke twee weken wordt de score van de leaderboard gereset, zodat elke collega de kans krijgt om te strijden voor de eerste plek. 

De gebruikers krijgen ook een beloning voor elke challenge die ze doen met collega's. Zelfs als een gebruiker de challenge niet heeft gewonnen krijgen ze punten, omdat ze mee hebben gedaan. De punten kan de gebruiker zien in de scherm met de challenges. Als de gebruiker de punten wilt inruilen dan kan het bij 'My profile'. Hier staat een button naar de 'store' waar de gebruiker punten kan inruilen voor een beloning. 

### My profile

Hier kan de gebruiker naar de 'store' gaan om punten in te ruilen voor een beloning, maar de gebruiker kan ook een overzicht vinden van alle mijlpalen die de gebruiker heeft behaald. Daarnaast kan de gebruiker nog overige functies vinden zoals 'legale informatie', 'tour', 'feedback' en 'collega uitnodigen' voor de Elevate. 





